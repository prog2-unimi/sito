# Strumenti e materiale di supporto

:::{note}
:class: warnadmonition

Data la *maturità culturale* che ci si attende dagli studenti che frequentano un
insegnamento del secondo anno, il docente **non fornirà alcun supporto**
all'installazione, configurazione e uso pratico degli strumenti software
richiesti per la parte pratica dell'insegnamento. :::

## Il linguaggio Java

Sebbene a partire dalle versioni più recenti le differenze nel linguaggio siano
minime e l'insegnamento non coprirà le *feature* più moderne, verrà fatto
riferimento all'ultima versione coperta da [long term
support](https://en.wikipedia.org/wiki/Long-term_support) (LTS) del Java
Development Kit (JDK), ossia il **Java SE Development Kit 21**. 

Ricordando che l'obiettivo dell'insegnamento non è l'apprendimento del
linguaggio Java, bensì l'acquisizione di competenze di programmazione ad
oggetti, oltre ai libri di testo, è di fondamentale importanza consultare la
[documentazione](https://docs.oracle.com/en/java/javase/21/), in particolare
quella delle [API](https://docs.oracle.com/en/java/javase/21/docs/api/) delle
librerie incluse nel JDK. Per chiarire dubbi di natura più pratica riguardo al
linguaggio, possono risultare molto utili anche i
[vari](https://docs.oracle.com/javase/tutorial/)
[tutorial](https://dev.java/learn/) ufficiali di Oracle.

## Sorgenti ed esercizi

Il materiale di supporto al corso redatto dal docente (come ad esempio: il
codice mostrato a lezione, il testo degli esercizi e delle soluzioni proposte
per alcuni di essi) è disponibile a partire dal repository degli
[handout](https://github.com/prog2-unimi/handouts).

Seguendo le istruzioni riportate in tale repository è possibile scaricare una
copia locale del medesimo e (a patto che sul proprio sistema sia disponibile una
qualunque versione recente del *Java Runtime Environment*), compilare ed
eseguire il codice in esso contenuto, nonché svolgere gli esercizi in esso
proposti (e sottoporli a test *black-box*).

:::{admonition} GitLab@DI
:class: sadadmonition

A seguito dei giudizi riportati nei questionari di valutazione didattica, nonché
grazie a un ulteriore questionario che ha coinvolto studenti provenienti da più
anni accademici, è emerso che la piattaforma GitLab@DI risulta di difficile
utilizzo per una larga parte degli studenti e addirittura di scarsa utilità per
la maggioranza di essi. Per questa ragione, è stata dismessa a favore della
soluzione descritta nel paragrafo precedente.

:::